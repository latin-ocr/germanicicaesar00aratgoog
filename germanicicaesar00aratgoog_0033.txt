GERMANICI CAESARIS

RELIQUIAE.

I. PHAENOMENA ARATEA.

ΑΒ Jove principium magno deduxit Aratus:
Carminis at nobis, genitor, tu maximus auctor ;
Te veneror, tibi sacra fero doctique laboris
Primitias. Probat ipse desim rectorque satorque.
Quantum etenim possent anni certissima signa, 5
Qua Sol ardentem Cancrum rapidissimus ambit,
Diversaeque secat metas gelidi Capricorni,
Quave Aries et Libra aequant divortia lucis,
Si non parta quieS, te praeside, puppibus aequor
Cultorique daret terras, procul arma silerent? 10
Nunc vacat audaces ad caelum tollere vultus
Sideraque et mundi varios cognoscere motus3
Navita quid caveat 3 quid scitus vitet arator 3
Quando ratem ventis aut credat semina terris·
Haec ego dum Latiis conor praedicere Musis, 15
Pax tua tuque adsis nat0, numenque secundes!

Cetera, quae toto fulgent vaga sidera mund0,
Indefessa trahit proprio cum pondere caelum.
Axis at immotus semper vestigia servat,
Libratasque tenet terras et cardine firmo 20
Orbem agit. Extremum geminus determinat axem,
Quem Graii dixere polon ; pars mersa sub undas
Oceani, pars celsa sub horrifero Aquilone.

Axem Cretaeae dextra laevaque tuentur ΛΜΗ·
Sive Arcti seu Romani cognominis Ursae, 25

Plaustrave, quae facies stellarum est proxima vege :

